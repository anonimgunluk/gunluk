---
description: Bilişim şirketindeki görüşmem
---

# 7 Eylül 2024

Her zamanki gibi sabah kalktım ama bu sefer kahvaltı yapamadım. Canım bir şeyler hazırlamak istemedi. Ben de saat 10 gibi yola koyuldum. İş yerini bulmam çok uzun sürmedi ama girişini bulmak biraz zaman aldı. :)

### **Buluşma**

Normalde ilk gün tanıştığım abiyle görüşecektim ama şu an buralarda değilmiş. Oraya gittiğimde güvenliğe durumu anlattım. Güvenlik, abiyi aradı fakat ofiste kimse yokmuş. Daha sonra özel numarasını aradı ve abi birisini yönlendireceğini söyledi. Yönlendireceği kişi meğer dışarıda oturuyormuş. Bana içeri girmemi söylemişti neyse biraz aradıktan sonra nihayet o kişiyi bulabildim.

### **Tanışma**

Abi bana kahvaltı ısmarladıktan sonra yukarı ofise çıktık. Çok güzel, büyük havuzlu bir plazaydı. Bana etrafı gezdirdiler. Ofis'te 4 saat boyunca asıl abi gelene kadar bekledik. O sırada tanıştığım abinin işlerinden birine yardımcı oldum. Sonra beni öğle yemeğine indirdi. Yemek bitince, normalde görüşmem gereken abiyi tekrar aradık ve gelemeyeceğini, işinin çıktığını söyledi. Abi de bana, "Yetişemeyecek herhalde, istersen bekleme, çıkabilirsin" dedi. Ben de müsaade isteyip otobüs durağına gittim.

### **Telefon**

Abi, gittiğimi duyunca beni aradı ve şöyle dedi: "Çıktığını duydum, üzgünüm yetişemedim, ama burayı gördün ve tanıdın. İstediğin zaman boş vakitlerinde gelebilirsin." Ben de teşekkür ettim ve kapattım. Büyük ihtimalle bu sene tekrar gitmeyi düşünmüyorum.

### **Dönüş**

Buradan geri dönmek kısmen daha kolaydı. Sadece o "700 metre yürümen gerekiyor" dediğim yerin aslında 850 metre olduğunu fark ettim.
