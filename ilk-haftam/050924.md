---
description: Uzun süren yazıcı sorunu
---

# 5 Eylül 2024

Uzatmıyorum işte. Kalktım, kahvaltımı yaptım ve yola çıktım. Saat 9:50 civarında, bir aktarmalı otobüsle ATAŞEHİR’e ulaştım. Bugün yollar ve otobüsler boştu, bu da hoşuma gitti.

### **Şirketteyim**

Yaklaşık bir saat süren yolculuktan sonra saat 11 olmuştu. İçeri girdim, selam verdim ve üst kata, odama çıktım. Bugün ders çalışmayacak, bilgisayarımla ilgilenecektim, ta ki abi beni çağırana kadar.

### **Büyük Sorun**

Abi beni çağırdı ve "Yazıcının tarayıcısı çalışmıyor, bu çok önemli, bize lazım" gibi cümleler kurdu. Biraz uğraştıktan sonra yapamayacağımı anladım. Durumu patrona söyleyince, o da IT’cilerle konuşmamı istedi. İlk gün tanıştığım abi vardı ya, onu aramamı istedi. Aradım ve sorunu mesaj attım. Önce tanıştığım abi yardımcı olmaya çalıştı, ama uğraştıktan sonra işi başkası devraldı. Sonunda saat 14:00 civarında sorunu çözdük. Burada kısa anlattığıma bakmayın, kaç kere sürücüler silindi ve yeniden yüklendi. Yazıcıyı kaç kere yeniden başlattım, kabloları söküp taktım, hatırlamıyorum bile, bu yüzden detaya inmiyorum.

### **Yemek**

İş bittikten sonra yukarı çıktım, bilgisayarımı açtım ve Node.js, VS Code gibi temel araçları indirdim. Sonra yemekler geldi. Bu sefer kötü bir yerden pide söylemişlerdi ama aç olduğum için tadına bile takılmadım. Yemeğimi bitirdikten sonra tekrar bilgisayarımın başına geçtim ve şirket için web sitesi tasarlamaya başladım.

### **Web Site**

İlk gün de söylediğim gibi, şu anki sitemiz gerçekten berbat. Bu yüzden kolları sıvadım ve yeni bir site yapmaya karar verdim. Şu anda HTML, CSS ve JavaScript kullanıyorum. Güzel bir site oluşturana kadar saat 17:20 olmuştu. Patron odama girdi, yaptığım siteye baktı ve "Güzel olmuş" dedi. Ayrıca bugün erken çıkacağımızı (17:30) söyledi. Ben de bilgisayarımı kapatıp aşağıya indim.

### **Dönüş**

Babam, çok bilmiş arkadaşlarından aldığı tavsiye ile metroyu denememi istedi. Ben de iki metroya binmem gerektiğini ve ardından otobüse binmemin beni geç bırakacağını söyledim. Fakat yine de merak ettim ve denemeye karar verdim. Ablayla sohbet ederek o durağa, ben metroya doğru yürüdüm. İki metro ve bir otobüsten sonra Ataşehir'den kurtulmuştum. Ne yazık ki haklı çıktım, eve 16 dakika geç geldim.
