---
description: İlk iş tecrübem
---

# 29 Haziran 2024

Sonunda bir yerde işe başlayacaktım. Biraz heyecanlıydım, ancak hâlâ YKS sınavına çalışmam, iş hayatıma tam anlamıyla atılamayacağım anlamına geliyordu.

### **Tanışma**

Alt komşumuz mali müşavirdi ve kendi şirketi vardı. Babam da SGK için ondan yardım istedi. O da "Abi, evde oturacağına gelsin yanımda çalışsın" dedi. Ben de perşembe günü (bugün) gelebileceğimi söyledim.

### **Yolculuk**

Abiden konum atmasını istedim çünkü şirket ne haritalarda ne de internette vardı. Aslında bir web sayfası vardı ama SSL eksikti. Neyse, bana şirketin ATAŞEHİR'de olduğunu söyleyene kadar her şey güzeldi. ATAŞEHİR'i hiç sevmiyordum çünkü uzak ve ulaşımı sıkıntılı bir yerdi.

### **Şirketteyim**

Artık yapacak bir şey yok deyip yola koyuldum. Gittiğimde kimse yoktu. Abiyi aradım, geldiğimi haber verdim. Biraz bekledikten sonra geldi ve beni içeri aldı. Odasına çıktık, orada benimle biraz sohbet ettikten sonra neler yapabileceğimi sordu. Ben de "Abi, yazılımcıyım. Site yapabilirim" dedim. Sanki yazılımcı olduğumu söylememişim gibi hissettim ama ilerleyen zamanlarda tekrar değineceğim. Neyse, bana odamı gösterdi, evet, odamı. İçinde biraz kirli bir masaüstü bilgisayar vardı. Küçük bir odaydı ama sonuçta benimdi. Hemen ardından dolabından laptopları çıkartmaya başladı. 1 tane, 2 tane, 3 tane... toplam 7 tane! Bana bunları şarja koymamı ve virüs olup olmadığını kontrol etmemi istedi.

### **Yeni Biri**

Odamda otururken birileri şirkete geldi. Sanırım patronun arkadaşlarıydı. Bayağı bir sohbet ettikten sonra patron, bir yere gideceğini ve benim de orada bilgisayarcı bir abiyle tanışmamı istedi. Bilgisayarcı olması beni çok mutlu etti çünkü kendi sektörümden biriyle tanışacaktım. Çok detaya inmeyeceğim, abi mail şifrelerini değiştirdi ve patronun istediği mailleri kendisine ekletti (2 tanesini ben yapmıştım). Ancak tüm şifreleri değiştirdiği için tekrar yapmak zorunda kaldı. Sonrasında beni kendi şirketine davet etti. Bugünlük bu kadar.

### **Dönüş**

Patron geldi, son kalan işlerini yaptı ve saat 18:00 olduğunda "Hadi gidelim" dedi. Birlikte eve döndük.
